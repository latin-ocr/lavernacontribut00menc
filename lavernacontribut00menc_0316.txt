282 P. ZEFFIRINO LAZZERI O. F. M.

Minorum et S. Clarae Protector per Sedem Apostolicam specialiter de-
putatus, ac ad infrascripta a Domino Nostro Papa Commissarius ordi-
natus.

« Venerabili Patri Generali Ministro dicti Ordinis Minorum, ac religiosis
viris universis ac singulis Provincialibus Ministris, Custodibus, Vicariis
ceterisque officialibus eiusdem Ordinis, per S. Francisci et Tusciae pro-
vincias constitutis, et corum singulis, salutem in Domino et mandatis nostris
imo verius apostolicis firmiter obedire.

«Cum ad conservandam Religionis integritatem omni sollicitudine
sit curandum, ut in eis locis fama devotionis illibata permaneat, in quibus
ipsa religio visa est coepisse et sumpsisse devotionis exordium: Nos qui
vestrae Religionis et Ordinis sumus ex iniuncta nobis auctoritate per di·
ctam Sedem. Apostolicam Protectores, praecipua diligentia cogimur ipsius
vestrae Religionis loca pristinae integritati converti, in quibus vestri Or-
dinis fundatores praecipui, ad amplificandam ipsius Religionis sequelam
divinarum claruere virtutum miraculis et exemplis.

«Nuper igitur Dominus noster Doni. Eugenius divina providentia
Papa Quartus, ex fidedignorum intimationibus et relationibus accepit noti·
tiam, quod in loco Montis Alvernae‚ in quo Sanctus Franciscus Pater et
dux vester Crucifixi stigmata ex apparitione Seraphica dono divinitatis
obtinuit, continuo Fratres dicti Sancti Regulam observantes degere con—
sueverunt, quorum vita et mores optimi, ipsius loci devotionem non mo-
dicam dilatarunt: postmodum vero ipsorum dilabente curriculo. Fratres
inibi commorantes, predecessorum declinantes vestigia, locum illum per
successionem temporum detinentes, premissam Observantiam strictam ali—
qualiter laxaverunt, ea propter prisca devotio fidelium refrigerata censeatur
et quasi iudicari potest extincta.

« Quare idem Dominus Noster, ad integrandam ipsius loci devotionem,
nobis tanquam dicti Ordinis Protectori suae vivae vocis oraculo commi-
sit et mandavit, ut ipsum locum Montis Alvernae Fratribus strictiorem
regulam observantibus restitui mandaremus, et restitutum eisdem Fratri-
bus confirmaremus proprio gubernandum.

«Nos igitur commissionem et mandatum Apostolicum omni qua decet
obedientia capessentes, ipsumque mandatum et commissionem executioni
debite demandare curantes: Vobis universis et singulis Generalibus et
Provincialibus Ministris, Custodibus‚ Vicariis, ceterisque Officialibus dicti
Ordinis praefatarum Provinciarum, et vestrum cuilibet, comuniter et divi-
sim, ex injuncta nobis auctoritate apostolica, qua fungimur in hac parte,
mandamus sub poena excomunicationis, quam si contra mandatum no-
strum huiusmodi, verius apostolicum, contrafeceritis, aut aliquis vestrum
contrafecerit, incurrere volumus ipso facto, canonica monitione praemissa:
Quatenus vos vel duo aut unus, quoties per dictos Fratres Regulam stri-
ctiorem observantes fueritis requisiti, praefatum locum cum omnibus et

